# Eläinpeli
Ostin tytölle (silloin 1,5 v) erääksi jouluksi muutamia puuleluja. Yhdessä niistä kootaan viisi eläintä palasista. 
Ohjeissa sanotaan, että se on peli, mutta minusta siinä ei ole mitään pelillistä. Keksin, että jos siihen 
lisäisi nopan, joka määrää, minkä eläimen palan saa laittaa "pelilaudalle", se kävisi jo pelistä.

## Pelin säännöt
Pelissä on 1-4 pelaajaa (yksin toki vähän turha pelata eli myöhemmässä versiossa on tietokonevastustaja!). 
Vuorollaan pelaajat heittävät noppaa. Sen silmäluku määrää, mille eläimelle pelaaja saa lisätä palan:
1. Sammakko
2. Ankka
3. Possu
4. Lehmä
5. Hevonen
6. Pelaaja saa valita itse

Eläimet ovat eri kokoisia: sammakko koostuu yhdestä palasta, ankka kahdesta jne. Kun pelaaja saa eläimen valmiiksi, 
hän saa siitä pisteen. Pelin lopuksi (eli kun kaikki eläimet ovat valmiina), ohjelma kertoo voittajan.

## Käyttö
Zipissä on exe ja sen käytön edellyttämä satsi JAR-tiedostoja. En takaa, että toimii siltikään...

# Projektini

(nämä seuraavat muuten varmaan menevät väärin, koska en puhu sujuvaa bisnestä x-D )
## Visio
Toivon kehittyväni koodaajana sen verran, että löytäisin itselleni sopivan paikan IT-maailmasta; sitä varten tässä aloittelen
jonkinmoista portfoliota myös.

## Missio
Haluan harjoitella eri kieliä/teknologioita toteuttamalla pelin niillä.

## Strategia
Ohjelmoinnin MOOC 2019 -peruskurssin jälkeen tein ohjelmasta ensimmäisen, Java-kielisen version, jota jatkokehitin samaisen MOOC:in 
jatkokurssin päätyttyä. Seuraavaksi saattaisi olla vuorossa jokin Full Stack Open -kurssin tekniikoista.
